<!-- content -->
<div id="container">
    <h1><span class="big">H</span><span class="small">ighland</span></h1>
    <div class="title_line"></div>

    <p>
        Highland, alebo škótsky náhorný dobytok, pochádza z oblastí severozápadnej škótskej vysočiny a centrálneho Škótska. 
        Toto&nbsp;plemeno sa dnes môže tiež nazývať génovou rezervou, pretože nebolo vystavené žiadnym moderným selekčným postupom, 
        ktoré boli uplatňované v&nbsp;chove dobytka od 19 storočia.
        Tvrdé podmienky, skromná pastva a celoročný pohyb vo&nbsp;voľnej prírode priaznivo ovplyvnili konštitúciu a zdravie tohto dobytka, 
        ktorý získal neobyčajnú odolnosť a otužilosť.
    </p>
    <p>
        Plemeno Highland má také vlastnosti, ktoré zodpovedajú dnešným požiadavkám na chov v súlade s prírodou, 
        na starostlivosť o krajinu, ochranu zvierat a predovšetkým na zdravé a chutné potraviny. 
        Je to nesmierne tvrdé a odolné plemeno, ktorému sa&nbsp;darí i v horších klimatických podmienkach, 
        z čoho vyplýva, že chov by mal byť situovaný celoročne vonku a bez zvláštnych nárokov na ustajnenie, 
        čo platí i pre krížencov s týmto plemenom.
    </p>
    <p>
        Za čistokrvné sú považované len zvieratá bez akéhokoľvek podielu krvi iného plemena. 
        Z takýchto zvierat sú v rámci bonitácií vyberané matky pre produkciu plemenných býčkov, 
        ktoré sú zároveň hlavnou základňou pre produkciu kvalitného plemenného materiálu pre chovy v SR.
    </p>
    <p>
        Charakteristické vlastnosti plemena Highland sú tvrdosť, nenáročnosť a dlhovekosť, 
        ľahký priebeh pôrodu, veľmi kľudná povaha a vynikajúce materské vlastnosti. 
        Zvlášť cenená vlastnosť je vynikajúca pastevná schopnosť aj na veľmi extenzívnych porastoch. 
    </p>
</div>
