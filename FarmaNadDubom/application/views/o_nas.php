<!-- content -->
<div id="container">
    <h1><span class="big">O</span><span class="small">nás</span></h1>
    <div class="title_line"></div>

    <div>
        <p>
            Rok 1999. Objavil sa nápad. Nápad, ktorý nebol v širokom okolí doposiaľ realizovaný.  
            Bol to chov danielov a muflónov. A z nápadu sa stala reálna podoba. 
            Dôležitú úlohu v tom zohral aj môj bratranec Jaro. 
            Zrejme bez neho by k realizácii nedošlo. 
            Jeho vzťah k prírode, lesu, zveri a neskôr aj zvieratám to všetko rozhodlo. 
            Za to všetko som mu veľmi vďačný.            
        </p>
        <p>
            Niektoré veci šli samé od seba prirodzeným spôsobom, iné sme prispôsobovali, 
            aby daniel a muflón mali čo najlepšie podmienky farmárskeho chovu na severovýchode Slovenska.    
        </p>
        <p>
            Držíme sa zásady, že zver máme obmedzovať čo najmenej. 
            Chov danielov je prispôsobený produkcii kvalitnej zveriny bez zbytočného prikrmovania a tomu odpovedá 
            aj pomer chovaných jedincov k celkovej výmere trávnatého a lesného porastu na farme. 
            Dôraz tiež kladieme na kvalitu tráv v ohrade a príprave kvalitného sena z priľahlých lúk. 
            Dbáme na kvalitne a včasne obmieňanie samcov a samíc z iných chovov zo Slovenska, 
            Česka či Poľska, aby nedochádzalo k príbuzenskej plemenitbe.     
        </p>
        <p>
            Keďže máme aj ďalšie trávnaté plochy v okolí farmy, pristúpili sme od roku 2011 k chovu hovädzieho dobytka. 
            Najvhodnejším typom pre naše podmienky je horský škótsky dobytok (Highland). 
            Jalovice sme nakúpili zo severnej Moravy a kvalitného plemenného býka zo Šumavy. 
            Pri dopĺňaní stáda ďalšími jalovičkami sme uprednostnili výber z kvalitných chovov 
            zo stredného a západného Slovenska s prihliadnutím na pôvod kráv. 
            Naším cieľom je produkcia kvalitného chovu býčkov a jalovičiek nádherného a veľmi vďačného plemena, 
            ktoré sa stáva ozdobou krásnych slovenských podhorských lúk.             
        </p>
    </div>
</div>
